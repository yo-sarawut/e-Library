
การควบคุมการเข้าถึง (Access Control)
==
## การควบคุมการเข้าถึงระบบสารสนเทศ (Business Requirement for Access Control)

> **วัตถุประสงค์**: เพื่อควบคุมการเข้าถึงข้อมูลและระบบสารสนเทศให้มีความมั่นคงปลอดภัย  
**นโยบาย**  
** นโยบายควบคุมการเข้าถึง (Access Control Policy)**  
1. มีการกำหนดให้มีการควบคุมการใช้งานข้อมูลและระบบสารสนเทศ เพื่อควบคุมการเข้าถึงให้เข้าได้  
เฉพาะผู้ที่ได้รับอนุญาตเท่านั้นโดยปฏิบัติตามคู่มือการปฏิบัติงานเรื่องการบริหารจัดการผู้ใช้งาน (User  
Management Procedure)
2. ต้องกำหนดสิทธิ์การเข้าถึงข้อมูลและระบบสารสนเทศให้เหมาะสมกับการเข้าใช้งานและหน้าที่ความ  
รับผิดชอบของผู้ใช้งานก่อนเข้าใช้ระบบเทคโนโลยีสารสนเทศและการสื่อสาร รวมทั้งมีการทบทวนสิทธิ์การเข้าถึง  อย่างสม่ำเสมอ  ทั้งนี้ผู้ใช้งานจะต้องได้รับอนุญาตจากผู้บังคับบัญชาตามความ  จำเป็นในการใช้งาน  
3. ผู้ดูแลระบบเท่านั้นที่สามารถแก้ไขเปลี่ยนแปลงสิทธิ์การเข้าถึงข้อมูลและระบบสารสนเทศได้  
4.  ต้องมีการบันทึกและติดตามการใช้งานระบบเทคโนโลยีสารสนเทศและการสื่อสารขององค์กร และ  
เฝ้าระวังการละเมิดความปลอดภัย ที่มีต่อข้อมูลและระบบสารสนเทศที่สำคัญ  
5. ต้องบันทึกรายละเอียดการเข้าถึงระบบ การแก้ไขเปลี่ยนแปลงสิทธิ์ต่าง ๆ ของทั้งผู้ที่ได้รับอนุญาตและ  
ไม่ได้รับอนุญาต เพื่อเป็นหลักฐานในการตรวจสอบหากมีปัญหาเกิดขึ้น  
6. ต้องกำหนดกฎเกณฑ์ข้อห้ามและบทลงโทษการเข้าถึงข้อมูลและระบบสารสนเทศ  
7. การเข้าถึงข้อมูล และระบบสารสนเทศ จะกระทำได้ก็ต่อเมื่อได้รับการอนุมัติโดยผู้บังคับบัญชาของบุคคล  
นั้นๆ และสามารถเข้าใช้ข้อมูล และระบบเฉพาะที่เกี่ยวข้องกับงานในหน้าที่ของบุคคลนั้น ๆ เท่านั้น ความปลอดภัยของข้อมูล และกระบวนการรักษาความลับของข้อมูล ถือว่าเป็นส่วนหนึ่งในการกำหนดนโยบาย และขั้นตอนการทำงานของระบบ  สารสนเทศ กระบวนการเหล่านี้หมายรวมถึงการให้สิทธิ์ และการบริหารจัดการรหัสในการเข้าใช้งาน การกำหนดขอบเขตในการ  เข้าถึงข้อมูล หรือระบบคอมพิวเตอร์ และอุปกรณ์ที่เก็บข้อมูลประเภทอื่น ๆ การสำรองข้อมูลและการกู้ข้อมูลที่เสียหาย  
กลับคืนมา

## การจัดการการเข้าถึงระบบของผู้ใช้งาน (User Access Management)

> **วัตถุประสงค์**: เพื่อปูองกันไม่ให้ผู้ที่ไม่มีสิทธิ์ใช้งานสามารถเข้าถึงระบบสารสนเทศได้

### การลงทะเบียนผู้ใช้งานใหม่ (User Registration)
  
การลงทะเบียนผู้ใช้งานใหม่ ต้องกำหนดให้มีระเบียบปฏิบัติอย่างเป็นทางการสำหรับการลงทะเบียน  
ผู้ใช้งานใหม่เพื่อให้มีสิทธิ์ต่าง ๆ ในการใช้งานตามความจำเป็นรวมทั้งระเบียบปฏิบัติสำหรับการยกเลิกสิทธิ์การ  
ใช้งาน เช่น เมื่อลาออกไป หรือเมื่อเปลี่ยนตำแหน่งงานภายในองค์กร เป็นต้น  โดยผู้ใช้งานต้อง  
ได้รับการทบทวน และพิจารณาอนุมัติตามขั้นตอนขององค์กรอย่างเคร่งครัด  

### การบริหารสิทธิ์การเข้าถึงระบบของผู้ใช้งานระบบ (Privilege Management)
1. ต้องกำหนดสิทธิ์ของผู้ใช้งานในการเข้าถึงระบบสารสนเทศแต่ละระบบ รวมทั้งกำหนดสิทธิ์แยกตาม  
หน้าที่ที่รับผิดชอบด้วย  
2. ผู้ใช้งานต้องได้รับการตรวจพิสูจน์ตัวตนทุกครั้งเมื่อทำการ Log-on เข้าสู่ระบบสารสนเทศ  

### การบริหารจัดการรหัสผ่านผู้ใช้งาน (User Password Management)

ต้องบริหารจัดการรหัสผ่านของผู้ใช้งานให้มีความมั่นคงปลอดภัยอยู่เสมอ 

### การทบทวนสิทธิ์ในการเข้าถึงระบบของผู้ใช้งาน (Review of User Access Rights)

ต้องทบทวนสิทธิ์ในการเข้าถึงระบบสารสนเทศตามระยะเวลาที่กำหนดไว้ 


## การรับผิดชอบหน้าที่ของผู้ใช้งาน (User Responsibilities)

>**วัตถุประสงค์**: เพื่อปูองกันไม่ให้ผู้ที่ไม่มีสิทธิ์ สามารถเข้าถึงระบบสารสนเทศได้

### การใช้งานรหัสผ่าน (Password Use)

1. ผู้ดูแลระบบที่รับผิดชอบระบบงานนั้น ๆ ต้องกำหนดสิทธิ์ของผู้ใช้งานในการเข้าถึงระบบเทคโนโลยี  
สารสนเทศและการสื่อสารแต่ละระบบ รวมทั้งกำหนดสิทธิ์แยกตามหน้าที่ที่รับผิดชอบ  
2. เจ้าหน้าที่ต้องปฏิบัติตามการควบคุมการเข้าถึงสารสนเทศองค์กร การกำหนดการเปลี่ยนแปลงและการ  
ยกเลิกรหัสผ่านและการจัดการควบคุมการใช้รหัสผ่าน  
3. กรณีมีความจำเป็นต้องให้สิทธิ์พิเศษกับผู้ใช้งาน หมายถึง ผู้ใช้งานที่มีสิทธิ์สูงสุด ต้องมีการพิจารณาการ  
ควบคุมผู้ใช้งานที่มีสิทธิ์พิเศษนั้นอย่างรัดกุมเพียงพอ โดยใช้ปัจจัยต่อไปนี้ประกอบการพิจารณา  
	- ควรได้รับความเห็นชอบและอนุมัติจากผู้บังคับบัญชาและผู้ดูแลระบบงานนั้น ๆ  
	- ควรควบคุมการใช้งานอย่างเข้มงวด เช่น กำหนดให้มีการควบคุมการใช้งานเฉพาะกรณีจำเป็น  
เท่านั้น  
	- ควรกำหนดระยะเวลาการใช้งานและระงับการใช้งานทันทีเมื่อพ้นระยะเวลาดังกล่าว  
	- ควรมีการเปลี่ยนรหัสผ่านอย่างเคร่งครัด  
4. ผู้ใช้งานต้องเป็นผู้รับผิดชอบในการดูแล รักษา User Name และรหัสผ่านของตนเอง รวมทั้งข้อมูลส่วน  
บุคคลที่อาจนำมาใช้เพื่อขอเปลี่ยนแปลงข้อมูลบัญชีการใช้งานระบบได้ ให้มีความมั่งคงปลอดภัยอย่าง  
สม่ำเสมอ  
5. รหัสผ่านต้องได้รับการเปลี่ยนเมื่อเข้าใช้งานครั้งแรก และเปลี่ยนอย่างสม่ำเสมอตามช่วงระยะเวลาที่  
กำหนดไว้
6. รหัสผ่านต้องมีความมั่นคงปลอดภัย
7. รหัสผ่านถือเป็นข้อมูลลับ และเป็นหน้าที่ของผู้ใช้งานทุกคนที่ต้องเก็บรักษารหัสผ่านอย่างมั่นคงปลอดภัย  
ห้ามใช้ Account ร่วมกันหรือให้ผู้อื่นเข้าใช้งาน Account ของตนโดยเด็ดขาด ทั้งนี้ รวมถึงสมาชิกใน  
ครอบครัวเมื่อผู้ใช้งานนำงานกลับไปทำที่บ้านด้วย  
8. ผู้ใช้งานต้องรับผิดชอบต่อการกระทำใด ๆ ที่กระทำผ่าน User ID และรหัสผ่านของตนทั้งหมด  
9. รหัสผ่านของ Account ที่มีสิทธิพิเศษในระบบสำคัญขององค์กรต้องได้รับการควบคุมโดย ผู้ที่ได้รับมอบหมายหน้าที่อย่างเป็นทางการ  
10. ผู้ใช้งานทุกคนต้องได้รับการฝึกอบรมเพื่อให้มีความรู้และความตระหนักในการใช้งานรหัสผ่านอย่าง  
ถูกต้อง และรับทราบเทคนิคต่าง ๆ ที่ใช้ในการหลอกลวงและนำไปสู่การโจรกรรมข้อมูล  
11. ระบบหรือการกระทำใด ๆ ที่ไม่สอดคล้องกับนโยบายฉบับนี้ต้องได้รับการบันทึกประเมิน และพิจารณา  
อนุมัติอย่างเหมาะสม ตัวอย่างเช่น หากจำเป็นต้องมีการใช้งาน Account ร่วมกันโดยผู้ใช้งานตั้งแต่หนึ่งคนขึ้น  
ไป ต้องมีการเก็บบันทึกรายชื่อผู้ที่มีสิทธิ์ใช้งาน Account ดังกล่าวและระบบทั้งหมดที่ Account นั้นมีสิทธิ์  
เข้าถึง  
12. หากผู้ใช้งานสงสัยว่า User ID หรือรหัสผ่านของตนถูกล่วงละเมิด ให้ผู้ใช้งานแจ้งเหตุต่อผู้ที่รับผิดชอบ และทำ  
การเปลี่ยนแปลงรหัสผ่านทั้งหมดทันที  
13. ผู้จัดการโครงการของระบบใหม่ที่เกิดขึ้นในองค์กรต้องตรวจสอบให้มั่นใจว่า ระบบในความดูแลของตน  
สอดคล้องกับเนื้อหาของนโยบายฉบับนี้ รวมถึงเอกสารสนับสนุนอื่น ๆ ที่เกี่ยวข้องทั้งหมด และต้อง  
ประสานงานกับผู้ดูแลระบบให้ทำการควบคุม และปรับแต่งค่าต่าง ๆ ของระบบให้เป็นไปตามข้อกำหนดที่  
เกี่ยวข้องทั้งหมดนี้ก่อนเริ่มนำมาใช้งานจริง  
14. การ Reset Password ต้องผ่านกระบวนการมาตรฐานขององค์กรเท่านั้น เพื่อให้มั่นใจว่าตรงกับ User ที่  
ต้องการ Reset รหัสผ่านจริง อีกทั้งเจ้าหน้าที่ที่ดูแลระบบมีสิทธิ์ในการขอข้อมูลและพิสูจน์ตัวตนของผู้ใช้งาน  
ตามความเหมาะสม  
15. ในทางกลับกัน ผู้ใช้งานอาจได้รับการร้องขอจากเจ้าหน้าที่ที่ดูแลระบบให้ทำการเปลี่ยนรหัสผ่านใหม่ ในกรณีที่รหัสผ่าน  
ของผู้ใช้งานไม่มีความมั่นคงปลอดภัย สามารถถูกคาดเดา หรือถูกล่วงละเมิดได้ง่าย ทั้งนี้ ผู้ใช้งานต้อง  
ตรวจสอบความถูกต้องของแหล่งที่มาของคำร้องขอดังกล่าวด้วย เพื่อให้มั่นใจว่าการร้องขอนั้นไม่ได้เป็นการ  
หลอกลวง  

## การป้องกันอุปกรณ์ที่ไม่มีผู้ดูแล (Unattended User Equipment) 

ต้องป้องกันไม่ให้ผู้ไม่มีสิทธิ์เข้าถึงอุปกรณ์สำนักงาน ระบบสารสนเทศ ระบบคอมพิวเตอร์และระบบ  
เครือข่าย ที่ไม่มีผู้ดูแล  

### การควบคุมการไม่ทิ้งทรัพย์สินสารสนเทศที่สำคัญไว้ในที่ไม่ปลอดภัย (Clear Desk and Clear Screen Policy)

1. เจ้าหน้าที่ต้องกำหนดการควบคุมเอกสาร ข้อมูล หรือสื่อต่าง ๆ ที่มีข้อมูลสำคัญจัดเก็บ หรือบันทึกอยู่  
ไม่ให้วางทิ้งไว้บนโต๊ะทำงานหรือในสถานที่ไม่ปลอดภัยในขณะไม่ได้นำมาใช้งาน ตลอดจนการควบคุมหน้าจอ  
คอมพิวเตอร์ (Desktop) ไม่ให้มีข้อมูลสำคัญ ปรากฏในขณะไม่ได้ใช้งาน













> Reference : 
<!--stackedit_data:
eyJoaXN0b3J5IjpbMTQxNDA1NzEzMl19
-->