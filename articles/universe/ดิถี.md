ดิถี
==
**ดิถี**  หรือ  **การเกิดข้างขึ้นข้างแรม**  ของดวงจันทร์ ([อังกฤษ](https://th.wikipedia.org/wiki/%E0%B8%A0%E0%B8%B2%E0%B8%A9%E0%B8%B2%E0%B8%AD%E0%B8%B1%E0%B8%87%E0%B8%81%E0%B8%A4%E0%B8%A9 "ภาษาอังกฤษ"):  lunar phase) ในทางดาราศาสตร์ เป็นปรากฏการณ์ทาง[ดาราศาสตร์](https://th.wikipedia.org/wiki/%E0%B8%94%E0%B8%B2%E0%B8%A3%E0%B8%B2%E0%B8%A8%E0%B8%B2%E0%B8%AA%E0%B8%95%E0%B8%A3%E0%B9%8C "ดาราศาสตร์")อย่างหนึ่งที่เกิดกับ[ดวงจันทร์](https://th.wikipedia.org/wiki/%E0%B8%94%E0%B8%A7%E0%B8%87%E0%B8%88%E0%B8%B1%E0%B8%99%E0%B8%97%E0%B8%A3%E0%B9%8C "ดวงจันทร์")  นั่นคือ ดวงจันทร์จะมีส่วนสว่างที่สังเกตได้ที่ไม่เท่ากันในแต่ละคืน เกิดจากการโคจรของดวงจันทร์รอบโลก โดยหันส่วนสว่างเข้าหาโลกต่างกัน ดิถีที่ต่างกันนี้เองมักใช้กำหนดวันสำคัญทาง[พุทธศาสนา](https://th.wikipedia.org/wiki/%E0%B8%9E%E0%B8%B8%E0%B8%97%E0%B8%98%E0%B8%A8%E0%B8%B2%E0%B8%AA%E0%B8%99%E0%B8%B2 "พุทธศาสนา")  และใช้เป็นหลักในการนับ[เวลา](https://th.wikipedia.org/wiki/%E0%B9%80%E0%B8%A7%E0%B8%A5%E0%B8%B2 "เวลา")  ใน[ปฏิทินจันทรคติ](https://th.wikipedia.org/wiki/%E0%B8%9B%E0%B8%8F%E0%B8%B4%E0%B8%97%E0%B8%B4%E0%B8%99%E0%B8%88%E0%B8%B1%E0%B8%99%E0%B8%97%E0%B8%A3%E0%B8%84%E0%B8%95%E0%B8%B4 "ปฏิทินจันทรคติ")  ก่อนที่จะมานิยมใช้[ปฏิทินสุริยคติ](https://th.wikipedia.org/wiki/%E0%B8%9B%E0%B8%8F%E0%B8%B4%E0%B8%97%E0%B8%B4%E0%B8%99%E0%B8%AA%E0%B8%B8%E0%B8%A3%E0%B8%B4%E0%B8%A2%E0%B8%84%E0%B8%95%E0%B8%B4 "ปฏิทินสุริยคติ")

การคำนวณดิถีของดวงจันทร์ สามารถทำได้ทั้งแบบดาราศาสตร์สมัยใหม่และดาราศาสตร์แผนเก่า เช่น ใช้กระดาน[ปักขคณนา](https://th.wikipedia.org/wiki/%E0%B8%9B%E0%B8%8F%E0%B8%B4%E0%B8%97%E0%B8%B4%E0%B8%99%E0%B8%88%E0%B8%B1%E0%B8%99%E0%B8%97%E0%B8%A3%E0%B8%84%E0%B8%95%E0%B8%B4%E0%B8%9B%E0%B8%B1%E0%B8%81%E0%B8%82%E0%B8%84%E0%B8%93%E0%B8%99%E0%B8%B2)ของ[พระบาทสมเด็จพระจอมเกล้าเจ้าอยู่หัว](https://th.wikipedia.org/wiki/%E0%B8%9E%E0%B8%A3%E0%B8%B0%E0%B8%9A%E0%B8%B2%E0%B8%97%E0%B8%AA%E0%B8%A1%E0%B9%80%E0%B8%94%E0%B9%87%E0%B8%88%E0%B8%9E%E0%B8%A3%E0%B8%B0%E0%B8%88%E0%B8%AD%E0%B8%A1%E0%B9%80%E0%B8%81%E0%B8%A5%E0%B9%89%E0%B8%B2%E0%B9%80%E0%B8%88%E0%B9%89%E0%B8%B2%E0%B8%AD%E0%B8%A2%E0%B8%B9%E0%B9%88%E0%B8%AB%E0%B8%B1%E0%B8%A7 "พระบาทสมเด็จพระจอมเกล้าเจ้าอยู่หัว")  หรือใช้ตำรา[สุริยยาตร์](https://th.wikipedia.org/wiki/%E0%B8%AA%E0%B8%B8%E0%B8%A3%E0%B8%B4%E0%B8%A2%E0%B8%A2%E0%B8%B2%E0%B8%95%E0%B8%A3%E0%B9%8C "สุริยยาตร์")  ในการคำนวณ

สำหรับในทาง[โหราศาสตร์](https://th.wikipedia.org/wiki/%E0%B9%82%E0%B8%AB%E0%B8%A3%E0%B8%B2%E0%B8%A8%E0%B8%B2%E0%B8%AA%E0%B8%95%E0%B8%A3%E0%B9%8C "โหราศาสตร์")  ดิถีคือวันทางจันทรคติ (lunar day) มีสองแบบคือ  **ดิถีเพียร**  และ  **ดิถีตลาด**  ดิถีเพียรจะเป็นดิถีที่คำนวณโดยอิงการโคจรของดวงจันทร์ในรอบเดือนจริง ๆ ไม่ใช่ขึ้นแรมในปฏิทินปกติ ในขณะที่ดิถีตลาด จะอนุโลมให้ดิถีนับแบบอิงวันสุริยคติเป็นวัน ๆ ไป เรียกเป็นข้างขึ้นข้างแรม ดิถีทั้งสองแบบล้วนแล้วแต่เกี่ยวพันกับข้างขึ้นข้างแรมหรือดิถีในความหมายทางดาราศาสตร์ที่กล่าวมาแล้ว โดยเป็นส่วนประกอบของปฏิทินจันทรคติ ซึ่งนั่นคือข้างขึ้นข้างแรมที่สังเกตได้ยามค่ำคืนนั่นเอง

สำหรับกล่องข้อความด้านขวานี้จะแสดงดิถีของดวงจันทร์ตามการคำนวณแบบดาราศาสตร์สมัยใหม่ โดยที่แสดงวันที่ไว้เพื่อให้ทราบว่าเป็นดิถีของวันใด มิให้เกิดความสับสน และแสดงร้อยละของส่วนสว่างบนดวงจันทร์ไว้ด้านล่าง

![](https://upload.wikimedia.org/wikipedia/commons/thumb/e/e3/Phases_of_the_Moon.png/800px-Phases_of_the_Moon.png)

## การเกิดดิถี[[แก้ไขต้นฉบับ](https://th.wikipedia.org/w/index.php?title=%E0%B8%94%E0%B8%B4%E0%B8%96%E0%B8%B5&action=edit&section=1 "แก้ไขส่วน: การเกิดดิถี")]

[![](https://upload.wikimedia.org/wikipedia/th/thumb/5/50/%E0%B8%94%E0%B8%B4%E0%B8%96%E0%B8%B5%E0%B8%88%E0%B8%B1%E0%B8%99%E0%B8%97%E0%B8%A3%E0%B9%8C.png/300px-%E0%B8%94%E0%B8%B4%E0%B8%96%E0%B8%B5%E0%B8%88%E0%B8%B1%E0%B8%99%E0%B8%97%E0%B8%A3%E0%B9%8C.png)](https://th.wikipedia.org/wiki/%E0%B9%84%E0%B8%9F%E0%B8%A5%E0%B9%8C:%E0%B8%94%E0%B8%B4%E0%B8%96%E0%B8%B5%E0%B8%88%E0%B8%B1%E0%B8%99%E0%B8%97%E0%B8%A3%E0%B9%8C.png)

ภาพแสดงการเกิดดิถีของดวงจันทร์ โดยที่[โลก](https://th.wikipedia.org/wiki/%E0%B9%82%E0%B8%A5%E0%B8%81 "โลก")โคจรรอบดวงอาทิตย์ และดวงจันทร์โคจรรอบโลก ภาพที่เห็นอยู่นี้มองลงไปยังขั้วโลกเหนือ แสงอาทิตย์มาทางขวาดังแสดงเป็นลูกศรสีเหลือง จากภาพจะเห็นได้ว่า ในวันเดือนเพ็ญ ดวงจันทร์จะขึ้นตอนดวงอาทิตย์ตก และในวันเดือนดับ จะไม่สามารถสังเกตเห็นดวงจันทร์ได้ เพราะถูกแสงอาทิตย์บดบัง

ดิถีเกิดจากการโคจรของดวงจันทร์รอบโลก ขณะที่โคจรทั้งรอบโลกและรอบดวงอาทิตย์ ก็จะมีส่วนสว่างที่เกิดจากแสงของดวงอาทิตย์ โดยที่ส่วนสว่างของดวงจันทร์ที่หันเข้าหาโลกมีไม่เท่ากันเนื่องจากตำแหน่งรอบโลกที่ต่างกัน จนเกิดการเว้าแหว่งไปบ้าง และเกิดเป็นข้างขึ้นข้างแรม โดยที่มีคาบของการเกิดประมาณ 29.53 วัน (29 วัน 12 ชั่วโมง 44 นาที) เรียกระยะนี้ว่า  [เดือนจันทรคติ](https://th.wikipedia.org/wiki/%E0%B9%80%E0%B8%94%E0%B8%B7%E0%B8%AD%E0%B8%99%E0%B8%88%E0%B8%B1%E0%B8%99%E0%B8%97%E0%B8%A3%E0%B8%84%E0%B8%95%E0%B8%B4 "เดือนจันทรคติ")  (synodic month) ซึ่งยาวกว่า[เดือนดาราคติ](https://th.wikipedia.org/wiki/%E0%B9%80%E0%B8%94%E0%B8%B7%E0%B8%AD%E0%B8%99%E0%B8%94%E0%B8%B2%E0%B8%A3%E0%B8%B2%E0%B8%84%E0%B8%95%E0%B8%B4 "เดือนดาราคติ")  (sidereal month) ไปประมาณ 2 วัน

บางครั้ง อาจเกิด[สุริยุปราคา](https://th.wikipedia.org/wiki/%E0%B8%AA%E0%B8%B8%E0%B8%A3%E0%B8%B4%E0%B8%A2%E0%B8%B8%E0%B8%9B%E0%B8%A3%E0%B8%B2%E0%B8%84%E0%B8%B2 "สุริยุปราคา")ได้เมื่อดวงจันทร์เคลื่อนที่มาในตำแหน่งที่บังแสงจาก[ดวงอาทิตย์](https://th.wikipedia.org/wiki/%E0%B8%94%E0%B8%A7%E0%B8%87%E0%B8%AD%E0%B8%B2%E0%B8%97%E0%B8%B4%E0%B8%95%E0%B8%A2%E0%B9%8C "ดวงอาทิตย์")  เมื่อเทียบกับผู้สังเกตบนโลก ซึ่งจะเกิดในวันเดือนดับ และอาจเกิด[จันทรุปราคา](https://th.wikipedia.org/wiki/%E0%B8%88%E0%B8%B1%E0%B8%99%E0%B8%97%E0%B8%A3%E0%B8%B8%E0%B8%9B%E0%B8%A3%E0%B8%B2%E0%B8%84%E0%B8%B2 "จันทรุปราคา")ได้เมื่อดวงจันทร์มาอยู่ในเงาของโลก ซึ่งเกิดในวันเดือนเพ็ญ ทั้งนี้ก็เกี่ยวข้องกับการเปลี่ยนแปลงดิถีของดวงจันทร์

ในซีกโลกเหนือ ถ้าเราหันหน้าลงทิศใต้ ดวงจันทร์จะแสดงส่วนสว่างด้านทิศตะวันตกก่อนในข้างขึ้น จากนั้นจะค่อย ๆ แสดงส่วนสว่างมากขึ้น และจากนั้นก็ลดส่วนสว่างจากด้านทิศตะวันตกไปจนหมด ส่วนในซีกโลกใต้ ถ้าหันหน้าขึ้นทิศเหนือ ทิศทางก็จะเป็นไปในทางกลับกัน นั่นคือ ดวงจันทร์จะแสดงด้านทิศตะวันออกก่อนในข้างขึ้น และเผยส่วนทิศตะวันตกออก

## ดิถีในปฏิทินไทย[[แก้ไขต้นฉบับ](https://th.wikipedia.org/w/index.php?title=%E0%B8%94%E0%B8%B4%E0%B8%96%E0%B8%B5&action=edit&section=2 "แก้ไขส่วน: ดิถีในปฏิทินไทย")]

ปฏิทินที่เราใช้กันทุกวันนี้มักจะบอกข้างขึ้นข้างแรมไว้ นั่นคือสิ่งที่บอกดิถี โดยเฉพาะปฏิทินแบบไทยผสมจีนจะบอกไว้ทุกวัน เช่น ขึ้น 1 ค่ำ เดือน 5 ซึ่งเป็น[วันตรุษไทย](https://th.wikipedia.org/wiki/%E0%B8%A7%E0%B8%B1%E0%B8%99%E0%B8%95%E0%B8%A3%E0%B8%B8%E0%B8%A9%E0%B9%84%E0%B8%97%E0%B8%A2)-วันเปลี่ยนปีนักษัตรตามหลัก[โหราศาสตร์ไทย](https://th.wikipedia.org/wiki/%E0%B9%82%E0%B8%AB%E0%B8%A3%E0%B8%B2%E0%B8%A8%E0%B8%B2%E0%B8%AA%E0%B8%95%E0%B8%A3%E0%B9%8C%E0%B9%84%E0%B8%97%E0%B8%A2 "ปฏิทินจันทรคติปักขคณนา")  การบอกดิถีในปฏิทินหรือบอกทั่ว ๆ ไปนั้นพบได้สองแบบ ได้แก่

-   แบบธรรมดา โดยบอกข้างขึ้นหรือข้างแรม ตามด้วยจำนวนวันที่ผ่านจากจุดเปลี่ยนข้างขึ้นข้างแรม และเดือนจันทรคติ เช่น ขึ้น 1 ค่ำ เดือน 6, ขึ้น 15 ค่ำ เดือน 4
-   แบบไทยเดิม โดยบอกวันในสัปดาห์ ตามด้วยดิถี และเดือน เช่น วันเสาร์ ขึ้น 1 ค่ำ เดือน 5 เขียนได้ดังนี้  **๗  ๑ฯ  ๕**  หรือวันอาทิตย์ แรม 15 ค่ำ เดือน 6 เขียนได้ดังนี้  **๑  ๑๕ ฯ ๖**

นั่นคือ การบอกดิถีตามแบบไทย จะบอกวันก่อน จากนั้นตามด้วยวันขึ้นหรือแรมกี่ค่ำ โดยวางเครื่องหมายไปยาลน้อย (ฯ) หรือเครื่องหมายบวก (+) ไว้ด้านบนตัวเลข กรณีข้างแรม และวางไว้ว/าด้านล่างกรณีข้างขึ้น ตามด้วยเดือน (อาจตามด้วย[ปีนักษัตร](https://th.wikipedia.org/wiki/%E0%B8%9B%E0%B8%B5%E0%B8%99%E0%B8%B1%E0%B8%81%E0%B8%A9%E0%B8%B1%E0%B8%95%E0%B8%A3 "ปีนักษัตร")  และ[จุลศักราช](https://th.wikipedia.org/wiki/%E0%B8%88%E0%B8%B8%E0%B8%A5%E0%B8%A8%E0%B8%B1%E0%B8%81%E0%B8%A3%E0%B8%B2%E0%B8%8A "จุลศักราช")ก็ได้)

## การคำนวณดิถี[[แก้ไขต้นฉบับ](https://th.wikipedia.org/w/index.php?title=%E0%B8%94%E0%B8%B4%E0%B8%96%E0%B8%B5&action=edit&section=3 "แก้ไขส่วน: การคำนวณดิถี")]

การคำนวณดิถี เป็นการทำให้เราทราบว่าวันทางจันทรคติจะเป็นเช่นใด หรือกล่าวอีกนัยหนึ่งคือให้ทราบถึงข้างขึ้นข้างแรมของดวงจันทร์นั่นเอง การคำนวณนั้นมีทั้งแบบดาราศาสตร์สากลและแบบไทย ซึ่งจะได้กล่าวต่อไปนี้

### แบบดาราศาสตร์[[แก้ไขต้นฉบับ](https://th.wikipedia.org/w/index.php?title=%E0%B8%94%E0%B8%B4%E0%B8%96%E0%B8%B5&action=edit&section=4 "แก้ไขส่วน: แบบดาราศาสตร์")]

สูตรคำนวณที่ใช้มีมากมายหลายสูตร แต่สูตรที่จะกล่าวถึงในที่นี้ เป็นสูตรโดยคร่าว และไม่ยากนักสำหรับการนำไปใช้งาน

 (((JD-2454000.98958)/29.530588*4000) mod 4000)/1000
mod-หารเอาแต่เศษ

โดยที่ JD เป็น[วันจูเลียน](https://th.wikipedia.org/w/index.php?title=%E0%B8%A7%E0%B8%B1%E0%B8%99%E0%B8%88%E0%B8%B9%E0%B9%80%E0%B8%A5%E0%B8%B5%E0%B8%A2%E0%B8%99&action=edit&redlink=1 "วันจูเลียน (ไม่มีหน้า)")  (หรือหรคุณจูเลียน) นั่นคือจำนวนวัน ที่นับจากวันที่ 1 มกราคม ก่อนคริสต์ศักราช 4713 ปี เวลา 12 นาฬิกา 0 นาที 0 วินาที จนถึงวันที่ต้องการหา โดยหาได้จากสูตรดังต่อไปนี้

ให้ month-เดือน day-วันที่ year-ปี ค.ศ. floor-ปัดเศษ JD-หรคุณจูเลียน
ถ้า month <= 2 แล้ว
year = year-1
month =month+ 12

A = floor (year/100)
B = 2 - A + floor (A/4)

JD = floor (365.25* (year + 4716)) + floor (30.6001* (month+1)) + day + B - 1524.5

[![](https://upload.wikimedia.org/wikipedia/commons/c/c0/Lunar_libration_with_phase2.gif)](https://th.wikipedia.org/wiki/%E0%B9%84%E0%B8%9F%E0%B8%A5%E0%B9%8C:Lunar_libration_with_phase2.gif)

ภาพเคลื่อนไหวแสดงดิถีของดวงจันทร์ที่เปลี่ยนแปลงไป เทียบกับเวลา

จากนั้นให้พิจารณาผลการคำนวณที่ได้กับตารางนี้ แล้วดูผลการคำนวณ

**ตารางผลการคำนวณ**
| เกณฑ์ | ผลที่ได้ |
|--------|------------|
| <0.25|![Moon phase 0.svg](https://upload.wikimedia.org/wikipedia/commons/thumb/c/c4/Moon_phase_0.svg/50px-Moon_phase_0.svg.png)|
|<0.75|![Moon phase 1.svg](https://upload.wikimedia.org/wikipedia/commons/thumb/e/ed/Moon_phase_1.svg/50px-Moon_phase_1.svg.png)|
|<1.25|![Moon phase 2.svg](https://upload.wikimedia.org/wikipedia/commons/thumb/b/b4/Moon_phase_2.svg/50px-Moon_phase_2.svg.png)|
|<1.75|![Moon phase 3.svg](https://upload.wikimedia.org/wikipedia/commons/thumb/0/03/Moon_phase_3.svg/50px-Moon_phase_3.svg.png)|
|<2.25|
|
|<2.75|![Moon phase 4.svg](https://upload.wikimedia.org/wikipedia/commons/thumb/0/03/Moon_phase_3.svg/50px-Moon_phase_4.svg.png)<3.25|![Moon phase 6.svg](https://upload.wikimedia.org/wikipedia/commons/thumb/c/c9/Moon_phase_6.svg/50px-Moon_phase_6.svg.png)](https://th.wikipedia.org/wiki/%E0%B9%84%E0%B8%9F%E0%B8%A5%E0%B9%8C:Moon_phase_6.svg)

<3.75

[![Moon phase 7.svg](https://upload.wikimedia.org/wikipedia/commons/thumb/a/af/Moon_phase_7.svg/50px-Moon_phase_7.svg.png)](https://th.wikipedia.org/wiki/%E0%B9%84%E0%B8%9F%E0%B8%A5%E0%B9%8C:Moon_phase_7.svg)

ถ้าจะหาร้อยละของส่วนสว่างบนดวงจันทร์ ให้หาได้จากสูตรนี้

floor (((((JD-2454000.98958)/29.530588*4000) mod 4000)/1000) *50) 
(ถ้าผลการคำนวณตอนแรกน้อยกว่า 2)
floor ((4- ((((JD-2454000.98958)/29.530588*4000) mod 4000)/1000)) *50)
(ถ้าผลการคำนวณตอนแรกมากกว่าหรือเท่ากับ 2)

ทั้งนี้ทั้งนั้น ค่าที่คำนวณได้ในที่นี้ หมายถึงดิถีที่เกิดบนท้องฟ้าโดยตรง หรือดิถีตามความหมายทางดาราศาสตร์

### แบบปักขคณนา[[แก้ไขต้นฉบับ](https://th.wikipedia.org/w/index.php?title=%E0%B8%94%E0%B8%B4%E0%B8%96%E0%B8%B5&action=edit&section=5 "แก้ไขส่วน: แบบปักขคณนา")]

ดูบทความหลักที่:  [ปฏิทินจันทรคติปักขคณนา](https://th.wikipedia.org/wiki/%E0%B8%9B%E0%B8%8F%E0%B8%B4%E0%B8%97%E0%B8%B4%E0%B8%99%E0%B8%88%E0%B8%B1%E0%B8%99%E0%B8%97%E0%B8%A3%E0%B8%84%E0%B8%95%E0%B8%B4%E0%B8%9B%E0%B8%B1%E0%B8%81%E0%B8%82%E0%B8%84%E0%B8%93%E0%B8%99%E0%B8%B2 "ปฏิทินจันทรคติปักขคณนา")

ปฏิทินจันทรคติปักขคณนา เป็นปฏิทินที่อาศัยการเดินหมากตามตำแหน่งต่าง ๆ บนปฏิทินซึ่งจะมีกฎเกณฑ์ควบคุมว่าให้เดินแบบใด พระบาทสมเด็จพระจอมเกล้าเจ้าอยู่หัว รัชกาลที่ 4 ทรงประดิษฐ์คิดขึ้นเพื่อใช้ในคณะสงฆ์ฝ่าย[ธรรมยุติกนิกาย](https://th.wikipedia.org/wiki/%E0%B8%98%E0%B8%A3%E0%B8%A3%E0%B8%A1%E0%B8%A2%E0%B8%B8%E0%B8%95%E0%B8%B4%E0%B8%81%E0%B8%99%E0%B8%B4%E0%B8%81%E0%B8%B2%E0%B8%A2 "ธรรมยุติกนิกาย")  ใช้กำหนดวันลงอุโบสถ

## ดิถีทางโหราศาสตร์[[แก้ไขต้นฉบับ](https://th.wikipedia.org/w/index.php?title=%E0%B8%94%E0%B8%B4%E0%B8%96%E0%B8%B5&action=edit&section=6 "แก้ไขส่วน: ดิถีทางโหราศาสตร์")]

ดิถีทางโหราศาสตร์ คือการนับวันทางจันทรคติอย่างหนึ่ง โดยทำการแบ่งเดือนข้างขึ้นข้างแรมเสียใหม่เป็น 30 ส่วนเท่าๆกันเรียกแต่ละส่วนนี้ว่าดิถี ในเดือนหนึ่งๆจึงมี 30 ดิถีตลอด (ไม่ใช่มี 29 ดิถีบ้างหรือ 30 ดิถีบ้าง) ดิถีทางโหราศาสตร์จะสามารถแบ่งได้ 2ชนิด อย่างแรกเป็นดิถีโดยมัธยมหรือดิถีเฉลี่ย เป็นการเฉลี่ยเดือนที่มีระยะเวลา 29.5 วันเศษซึ่งไม่เป็นเลขจำนวนเต็มให้กลายเป็นเลขจำนวนเต็มที่เท่าๆกันได้ 30 ดิถี ตามคัมภีร์สุริยยาตรกำหนดให้ดิถีเฉลี่ยมีระยะเวลาเท่ากับ 692/703 วัน ส่วนดิถีทางโหราศาสตร์อีกชนิดหนึ่งจัดเป็น "ดิถีโดยสมผุส" ซึ่งทำการแบ่งเดือนออกเป็น 30 ดิถี ตามตำแหน่งดวงจันทร์ที่ทำมุมห่างจากดวงอาทิตย์ตามจริง โดยทุกๆที่มุมตามจริงห่างกัน 12 องศาจึงนับเป็น 1 ดิถี และห่างกันครบ 360 องศาจึงได้ 30 ดิถี โดยสมผุส

## ค่ำในปฏิทินจันทรคติไทย[[แก้ไขต้นฉบับ](https://th.wikipedia.org/w/index.php?title=%E0%B8%94%E0%B8%B4%E0%B8%96%E0%B8%B5&action=edit&section=7 "แก้ไขส่วน: ค่ำในปฏิทินจันทรคติไทย")]

ค่ำคือ หน่วยนับวันในปฏิทินจันทรคติไทยเพื่อใช้นับรอบเดือนหนึ่งๆอย่างหนึ่ง. โดยค่ำมีหน่วยระยะเวลาเท่ากับ 1 วันเต็มๆ (civil day) ในขณะที่ดิถี มีระยะเวลาเพียง 692/703 วัน เท่ากันตลอด (ทางโหราศาสตร์ค่ำหรือวันจะยาวกว่าดิถีเป็นระยะเวลา 11 อวมาน). ดังนั้นดิถีจึงไม่ใช่ค่ำและค่ำก็ไม่ใช่ดิถี แต่เพื่อให้รอบเดือนตามการนับด้วยค่ำกลับมาได้สอดคล้องกัน วิธีนับค่ำในปฏิทินไทยจึงได้กำหนดเป็นภาคบังคับให้ในเดือนคี่มี 29 ค่ำ (ไม่เรียกว่ามี 29 ดิถี) สลับกับเดือนคู่ให้มี 30 ค่ำ (ไม่เรียกว่ามี 30 ดิถี) เสมอ.

## อ้างอิง[[แก้ไขต้นฉบับ](https://th.wikipedia.org/w/index.php?title=%E0%B8%94%E0%B8%B4%E0%B8%96%E0%B8%B5&action=edit&section=8 "แก้ไขส่วน: อ้างอิง")]

-   [ไพศาล เตชจารุวงศ์ ("พีทีคุง").  **การนับข้างขึ้น-ข้างแรมด้วย "ปักขคณนาวิธี"**. เข้าถึงเมื่อ 7 กันยายน 2551](http://larndham.net/cgi-bin/kratoo.pl/005691.htm)
-   [ไพศาล เตชจารุวงศ์ ("พีทีคุง").  **วันพระ-วันเพ็ญ ข้างขึ้น-ข้างแรม และปฏิทินไทย.**  เข้าถึงเมื่อ 7 กันยายน 2551](http://larndham.net/cgi-bin/kratoo.pl/005449.htm)
-   สิงห์โต สุริยาอารักษ์. เรื่องฤกษ์และการให้ฤกษ์ ดวงพิชัยสงคราม. กรุงเทพฯ:เขษมบรรณกิจ, ม.ป.ป.

## แหล่งข้อมูลอื่น[[แก้ไขต้นฉบับ](https://th.wikipedia.org/w/index.php?title=%E0%B8%94%E0%B8%B4%E0%B8%96%E0%B8%B5&action=edit&section=9 "แก้ไขส่วน: แหล่งข้อมูลอื่น")]

-   [ดิถีของดวงจันทร์ในขณะนี้](http://www.moonphaseinfo.com/)  (ภาษาอังกฤษ)
-   [Virtual Reality Moon Phase](http://tycho.usno.navy.mil/vphase.html)  (ภาษาอังกฤษ)
-   [US Naval Service on Moon Phase](http://aa.usno.navy.mil/data/)  (ภาษาอังกฤษ)
-   [The Length of the Lunar Cycle](http://www.sym454.org/lunar/)  (numerical integration analysis) (ภาษาอังกฤษ)
-   [Full Moon Names](http://www.farmersalmanac.com/astronomy/fullmoonnames.html)  (ภาษาอังกฤษ)
-   [เว็บไซต์คำนวณหรคุณจูเลียน](http://quasar.as.utexas.edu/BillInfo/JulianDateCalc.html)  (ภาษาอังกฤษ)
-   [เว็บไซต์คำนวณเวลาขึ้น-ตกของดวงอาทิตย์ (มีซอร์สโค้ดตัวแปลงวันที่เป็นหรคุณจูเลียน)](http://www.srrb.noaa.gov/highlights/sunrise/sunrise.html)  (ภาษาอังกฤษ)






> Reference : https://th.wikipedia.org/wiki/%E0%B8%94%E0%B8%B4%E0%B8%96%E0%B8%B5
<!--stackedit_data:
eyJoaXN0b3J5IjpbLTE2Nzk0NjA2OTZdfQ==
-->