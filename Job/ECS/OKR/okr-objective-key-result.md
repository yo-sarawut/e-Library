
สรุปความรู้ เครื่องมือบริหารเป้าหมายแบบ OKR (Objective & Key Result) จาก Ex- Googler
===

เมื่อวันเสาร์ที่ผ่านมาได้มีโอกาสไป Sit in ฟังสัมมนา ร่วมกับทีม Shippop ในงาน AIS Startup ในเรื่องของการวางเป้าหมาย และ การควบคุมการทำงานด้วยวิธี OKR โดยวิทยากรคือ คุณอ้อ พรทิพย์ กองชุน, COO และ Co-founder, Jitta และอดีตหัวหน้าฝ่ายการตลาดของ Google ประจำประเทศไทย

![](https://miro.medium.com/max/46/0*oqwNygfBX0f615dB.?q=20)

![](https://miro.medium.com/max/720/0*oqwNygfBX0f615dB.)

เจอ Quote นี้ที่ AIS DC ชอบมาก :)

# **OKR คืออะไร**

OKR ย่อมาจาก Objective & Key result คือวิธีการตั้งเป้าหมายให้แต่ละคน โดยเป้าหมายของทุกๆคนสอดคล้องกันทั้งองค์กร

ลองดูตัวอย่างการทำ OKR  
Objective :: เป็นที่ 1 ของ App ประเภทแผนที่ใน iOS  
Key Result 1::สำรวจ 10 ฟีเจอร์ที่ลูกค้าต้องการสำหรับ App ประเภทแผนที่  
Key Result 2 :: เปิดตัว 5 ฟีเจอร์ที่ลูกค้าต้องการมากที่สุดภายใน วันที่ 30 ธันวาคม  
Key Result 3 :: ทดลองใช้กับผู้ใช้ 10 คน และ สรุปประเด็นปัญหาด้าน UX  
Key Result 4 :: ปรับปรุงความพึงพอใจด้าน UX ให้เพิ่มขึ้น 50% จากผลสำรวจของผู้ใช้ App

ในมุมมองเราการตั้งเป้าหมายแบบ OKR คือ การแตก Action ที่เราต้องทำเพื่อให้บรรลุเป้าหมายนั้นอย่างชัดเจน

ซึ่งการตั้ง Objective ที่ดี ต้องมีคุณสมบัติ 3 ข้อ  
- Actionable Goal ที่ทีม หรือระดับบุคคลสามารถทำได้จริง  
- Challenging อาจดูย้อนแย้งกับข้อที่แล้ว แต่การตั้งเป้าหมายต้องท้าทาย มีจุด Sweet Spot คืออัตราความสำเร็จอยู่ที่ 70–80% (ถ้าบรรลุ 100% แปลว่าเราตั้งเป้าหมายง่ายไป…ถือว่าผิด!)

สำหรับ Key Result ที่ดีต้องมีคุณสมบัติดังนี ้(หลักการคล้ายๆ SMART Goal)  
- Measurable :: ต้องวัดผลได้ อยู่ที่ 0–100%  
- Achievable :: สามารถทำได้ (ไม่ตั้งเป้าเวอร์จนเกินตัว)  
- Relevant :: มีความสอดคล้องกับ Objective ที่เราตั้งไว้  
- Time-bound :: มีกรอบเวลาที่ชัดเจนสำหรับ OKR จะสิ้นสุดทุกๆ Quarter (3 เดือน)  
คุณอ้อแนะนำว่าช่วงเวลาที่เราเรียนในเดือนกันยาค่อนข้างเหมาะที่จะตั้งเป้าสำหรับ Q4 (OKR ควรเสร็จก่อนเวลาจริง)

# **ทำไมต้องใช้ OKRs? มันดียังไงกันนะ**

1.  One Direction ::ทุกคนทำงานเพื่อจุดมุ่งหมายเดียวกัน
2.  สร้างวินัย และ การ Focus งาน (ทำทีละงาน และทบทวนอย่างสม่ำเสมอ)
3.  ช่วยสร้างกระบวนการทำงานที่ชัดเจนและวัดผลได้
4.  ทุกคนรู้งานที่สำคัญที่สุด ( Top Priority ) ขององค์กร ทีม และ ทุกคนในองค์กร
5.  สร้างความโปร่งใสของงานภายในบริษัท

# กว่าจะมาเป็น OKR ขององค์กร

![](https://miro.medium.com/max/60/0*_Q2oUrK-S3QCYG09.jpg?q=20)

![](https://miro.medium.com/max/1369/0*_Q2oUrK-S3QCYG09.jpg)

Image Source ::  [https://www.youtube.com/watch?v=LkBmR_eTDvQ](https://www.youtube.com/watch?v=LkBmR_eTDvQ)

การตั้ง OKR ไม่ได้คิดมาลอยๆตามเนื้องานที่เราทำ แต่ทุกๆ Objective จะถูกร้อยเรียงมาจาก Mission, Vision ขององค์กร และแตกออกมาเป็นเป้าหมายในแต่ละปี จากนั้นจึงมากำหนดเป็นเป้าหมายรายไตรมาส (Quarterly Objective)และจึงแตกออกมาเป็น Key Result ของแต่ละเป้าหมาย ซึ่งหลังจากกำหนด Key Result จึงไปแตกออกมาเป็น Action Plan ในแต่ละวัน

# การกำหนด OKR ในแต่ละ Level ขององค์กร

![Image result for okr team company personal](https://miro.medium.com/proxy/1*NcqDRER6K5sd61w3JmEEiA.png)

Image Source ::  [https://cdn-images-1.medium.com/max/544/1*NcqDRER6K5sd61w3JmEEiA.png](https://cdn-images-1.medium.com/max/544/1*NcqDRER6K5sd61w3JmEEiA.png)

หลังจากเราวาง OKR ขององค์แล้ว เราก็ต้อง Breakdown มาในระดับ แผนก ทีม และ บุคคล เราลองมาดูตัวอย่างของการวางเป้าหมายตั้งแต่ระดับองค์กรไปสู่ระดับบุคคล

![](https://miro.medium.com/max/60/0*xh6N33P-xD7i8Nc_.?q=20)

![](https://miro.medium.com/max/638/0*xh6N33P-xD7i8Nc_.)

เราลองยกตัวอย่างเช่น ทีมฟุตบอล ::  
**Football GM** วางเป้าหมาย โดยมีสร้างเงินให้เจ้าของทีมฟุตบอล  
โดยมี Key Result คือ  
1. ทำให้ทีมชนะในการแข่งรายการ Super Bowl  
2. ทำให้คนดูมาเชียร์บนแสตนด์ 88%  
จากนั้น Level ต่อไปคือ Head Coach และ PR ก็จะเอา Key Result ของ Football GM มาเป็น Objective ของตัวเอง  
และจากนั้น เราก็มาแตก Key Result ด้านต่างๆของ Head Coach มาให้กับผู้เล่นแต่ละตำแหน่งในทีม

# **OKR Guildeline**

![](https://miro.medium.com/max/60/0*ulxLk8ZlnguBeXxK.?q=20)

![](https://miro.medium.com/max/1920/0*ulxLk8ZlnguBeXxK.)

1.  **OKR ใช้วิธีการเดียวกับ Agile**  คือ เน้นการรีวิวภายใต้ระยะเวลาสั้นๆ เช่น ทุกสัปดาห์ ทุกเดือน
2.  **ต้องท้าทาย แต่ทำได้  
    **ระดับความสำเร็จที่เหมาะสมคือ 70–80%
3.  **พยายามทำเพียง 3 เป้าหมายในแต่ละไตรมาส** (คุณอ้อแนะนำว่า Startup เพิ่มข้อได้แต่ไม่ควรเกิน 5)
4.  **อย่างน้อย 50%ของ OKR ควรมาจากพนักงานเสนอขึ้นไปยังผู้บริหาร (Bottom up)**  โดยผ่านการระดมความคิด และตอบรับจากระดับผู้จัดการ
5.  **ทุกคนเข้าใจเนื้องานของคนอื่นมากขึ้น**  สร้างความโปร่งใสในการบริหารงานในองค์กร
6.  **เชื่อมโยงการทำงานระหว่างกัน**  สร้างบรรยากาศการร่วมมือร่วมใจกันระหว่างฝ่าย

# **OKR Tools**

เครื่องมือในการทำ OKR  
1. Spreadsheet :: Google sheet,Microsoft Excel ที่ (Jitta ใช้ Excel)  
2. Document :: Google Doc, Microsoft Word  
3. OKR’s Software เช่น Weekdone

# **OKR Best Practice**

![](https://miro.medium.com/max/60/0*rl6rUYqss8sDCYqf.?q=20)

![](https://miro.medium.com/max/1920/0*rl6rUYqss8sDCYqf.)

1.  Less is more  
    อัตราส่วนของ Objective ที่แต่ละคนควรถือ คือ 70:20:10 (Case Study จาก Jitta)  
    70 % On the Job สำหรับทำหน้าที่หลัก :: ประมาณ 3 Objectives  
    20% Support other ทำงานที่ช่วยคนอื่น :: ประมาณ2 Objectives  
    10% Improve yourself พัฒนาตนเองเพื่อให้ทำงานได้ดีขึ้น เช่น การเรียนรู้เพิ่มเติม ไปอบรมสัมมนา เป็นต้น (คนมักละเลยในส่วนนี้)

![](https://miro.medium.com/max/60/0*RdVridtJi7C4lwj2.?q=20)

![](https://miro.medium.com/max/1920/0*RdVridtJi7C4lwj2.)

2. Hierarchy of OKRs :

อย่างที่กล่าวไปข้างต้น OKR ที่ดี ควรสอดคล้องกันทั้งองค์กร และ แต่ละทีมโดย 50%

![](https://miro.medium.com/max/60/0*FBBXYR1Q8NVO0EIy.?q=20)

![](https://miro.medium.com/max/1920/0*FBBXYR1Q8NVO0EIy.)

3. Be flexible :: OKR ยืดหยุ่นได้ เมื่อบริษัทเผชิญกับความเปลี่ยนแปลงทั้งภายในและภายนอก เราสามารถปรับ OKR ได้ด้วยเหตุมผลที่เหมาะสม

-   ตั้งเป้าหมาย OKRs ราย Quarter (ไม่ควรตั้งล่วงหน้า เพราะสถานการณ์เปลี่ยนแปลงตลอด
-   อัพเดทสถานะ และ ประเมินแต่ละ OKR เป็นประจำ (รายอาทิตย์ รายเดือน)
-   เมื่อแต่ละเป้าหมาย complete 70–80% ถือว่าทำได้ดีแล้ว

![](https://miro.medium.com/max/60/0*eW8VOfDxqBu-Beg2.?q=20)

![](https://miro.medium.com/max/1920/0*eW8VOfDxqBu-Beg2.)

4. Key result ไม่ใช่รายการสิ่งที่ต้องทำ ต้องเขียนในมุมผลลัพธ์ ไม่ใช่กิจกรรม  
**ตัวอย่าง KRs ที่ไม่ดี**  
- ดำเนินการตามแผนพัฒนา Product  
- สนับสนุนทีมขาย  
- มั่นใจว่าพนักงานมีความสุข  
- สร้าง Application สำหรับการชำระเงิน  
จะเห็นได้ว่าตัวอย่างที่ไม่ดี คือเขียนภาพกว้าง ไม่มีหน่วยวัดที่ชัดเจน

# OKR Grading

![](https://miro.medium.com/max/60/0*PExGsafOObSxGelM.?q=20)

![](https://miro.medium.com/max/1920/0*PExGsafOObSxGelM.)

หลักการในการประเมิน OKR ::  
1. ประเมินเฉพาะ Key Result  
2. Grade ของ Objective มาจากค่าเฉลี่ยของKey Result แต่ละตัว  
3. การประเมิน Grade ของ Objective ใช้เพื่อการเรียนรู้  
4. ให้คะแนนอยู่ในช่วง 0–1 :: 70% คือ 0.7 จุดที่เหมาะสมคือ 0.7–0.8 มากกว่านี้หมายถึงว่าเราตั้งเป้าไม่ Challenge พอ  
5. ให้คะแนน OKR เมื่อต้น Quarter ถัดไป

**ตัวอย่างการให้คะแนน OKR**

![](https://miro.medium.com/max/60/0*N_U6ZvLbqzZpFlye.?q=20)

![](https://miro.medium.com/max/638/0*N_U6ZvLbqzZpFlye.)

Image Source :: BetterWorks on Slideshare

# OKR Getstart :: เริ่มต้นการทำ OKR ในองค์กร

สำหรับใครที่อยากลอง เริ่มตั้ง OKR ในปีหน้า รูปภาพนี้เป็น Timeline ที่ดีในการปรับใช้ OKR ในองค์กร

![](https://miro.medium.com/max/46/0*fvuW_99ebbmJvzym.?q=20)

![](https://miro.medium.com/max/700/0*fvuW_99ebbmJvzym.)

image source ::  [Lattice](https://lattice.com/blog/okr-101/)

เริ่มจากเดือน พฤศจิการยน

1.  ระดมสมองหา Objective ขององค์กร
2.  กำหนด OKR ขององค์กร

เดือนธันวาคม

1.  ประสานงานกับแต่ละแผนก เพื่อร่าง Objective ของแผนก
2.  อธิบาย OKR เพื่อปรับใช้ทั้งบริษัท
3.  Manager ทำงานกับพนักงานอย่างใกล้ชิดเพื่อร่าง OKR แบบ 1:1

เดือนมกราคม

1.เสนอ และ กำหนด OKR แก่ทุกคนในองค์กร

จากนั้น Manager ทำงานร่วมกับ พนักงานแต่ละคน โดยอาจจะมีการเรียกรีวิวรายสัปดาห์หรือรายเดือน

# OKR Process timeline

![](https://miro.medium.com/max/60/0*AaTt8fjSlnQYgs0p.?q=20)

![](https://miro.medium.com/max/1920/0*AaTt8fjSlnQYgs0p.)

การวางแผนทำ OKR ช่วงเวลาที่ดีคือเดือนสุดท้ายของแต่ละ Quarter ซึ่งช่วงเดือนกันยายนถือเป็นช่วงเวลาที่เหมาะสมในการทำ OKR สำหรับ Quarter 4 พอดี  
ซึ่งหลังจากการปรับใช้ OKR แล้วก็ควรมีการ Review กันระหว่าง Manager และผู้ทำงานโดยตรงแบบ 1:1 (สามารถใช้เป็นรายสัปดาห์ หรือรายเดือนก็ได้)

และสำหรับการให้ Grade OKR ของแต่ละ Quarter ให้ทำในช่วงเดือนแรกของแต่ละ Quarter

Ref : 
<!--stackedit_data:
eyJoaXN0b3J5IjpbMjAxMDU1MDAyN119
-->